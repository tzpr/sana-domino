

Sana-domino

Ohjelma pelauttaa sana-domino peliä kunnes jäljellä on vain yksi pelaaja tai
sanavarasto loppuu kesken. Sanavarastona on tekstitiedosto, jossa on listattuna
pelattavissa olevat sanat.

Ohjelma saa syötteenä tekstitiedoston, jossa on listattuna pelissä käytettävissä
olevat sanat. Ohjelma olettaa, että tiedosto sijaitsee samassa hakemistossa
ohjelman kanssa. Tiedoston sijainti on määritetty ohjelmakoodissa.
Ohjelman käynnistyksen yhteydessä käyttäjän on mahdollista antaa ohjelmalle
parametreja, joiden mukaan peliä voi säätää. Käyttäjä saa listauksen käytettävissä
olevista parametreista selitteineen antamalla käynnistyksen yhteydessä --help tai
-h parametrin (esim. python domino.py --help).

Pelattavat sanat luetaan listaan, josta poistetaan sanoja sitä mukaa kun sanoja
käytetään pelissä. Kun peli käynnistetään uudestaan joko käyttäjän toimesta tai
turnausmoodin ollessa päällä, sanalista alustetaan uudestaan.
Pelin pelaajat ovat dictionary-tietorakenteessa, avaimena on pelaajan nimi ja
arvona on pelaajan status, aktiivinen tai dropped. Tilaa käytetään selvittämään
onko pelaajia vielä pelissä mukana, yksittäinen peli päättyy kun vain yksi
pelaaja on jäljellä. Turnausmoodissa pelien voittajista pidetään kirjaa winners-
diktionaryssä.

Pelissä voi olla mukana yksi ihmispelaaja ja n kappaletta tietokonepelaajia.
Tietokonepelaajien lukumäärä voidaan antaa parametrilla pelin käynnistyksen
yhteydessä. Huomioitavaa on, että tietokonepelaajat pelaavat pelin loppuun jos
ihminen tippuu kyydistä, ja siinä voi mennä tovi! Jos tietokonepelaajille ei ole
asetettu vaikeustasoa niin peliä pelataan kunnes sanat sattuvat loppumaan kesken.

Pelissä voi antaa tietokonepelaajille vaikeustason parametrilla. Vaikeustaso
määritellään asteikolla 1-10, mitä suurempi luku sitä suuremmalla todennäköi-
syydellä tietokone mokailee.

Pelissä voi pelata turnauksen antamalla parametrina turnauskierrosten lukumäärän.
Turnauksen voittaa eniten voittoja kerännyt pelaaja.

Pelissä voi antaa aikarajan vastauksille ohjelman käynnistysparametrilla. Raja-aika
kohdistuu vain ihmispelaajaan, koska tietokonepelaajat eivät tuumi vaan vastaavat
aina samantien jos sanoja on vielä käytettävissä.

Peli pyörii while-silmukassa kunnes game_on-muuttujan arvo asetetaan epätodeksi.
Peli päättyy kun vain yksi pelaaja on jäljellä pelissä ja pelataan yksittäistä
peliä tai kyseessä on turnauksen viimeinen kierros. Sanojen tarkastukset aiheuttavat
virheellisen sanan kohdalla poikkeuksia, jotka otetaan kiinni ja pelaajalle
näytetään viesti. Myös mahdollisen vastausajan loppuminen aiheuttaa poikkeuksen,
joka otetaan kiinni ja pelaajalle näytetään asiaan kuuluva viesti.

Vastausajan toteutuksessa käytetään func_timeout-moduulia. Ohjelman käynnistyksen
yhteydessä annettavien parametrien lukemiseen käytetään optparse-moduulia.
Muita käytettyjä moduuleita ovat time ja random.
